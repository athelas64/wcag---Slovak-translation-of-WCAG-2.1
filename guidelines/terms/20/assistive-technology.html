<dt><dfn data-lt="asistenčných technológií|asistenčnými technológiami">asistenčná technológia</dfn> (ako sa používa v tomto dokumente)
</dt>
<dd>
	
	<p>hardvér a/alebo softvér, ktorý funguje ako <a>nástroj používateľa</a> alebo spoločne s bežným nástrojom používateľa na poskytovanie funkčnosti spĺňajúcej požiadavky používateľov so zdravotným postihnutím, ktoré sú nad rámec tých, ktoré ponúka bežný nástroj používateľa
	</p>
	
	<p class="note">Funkcie, ktoré poskytujú asistenčné technológie, zahŕňajú alternatívne prezentácie (napr. v syntetizovanej reči alebo vo zväčšenom obsahu), alternatívne vstupné metódy (napr. hlas), doplnkovú navigáciu alebo orientačné mechanizmy a transformáciu obsahu (napr. pre zlepšenie prístupnosti tabuliek).
	</p>
	
	<p class="note">Podporné technológie často sledujú API (aplikačné programové rozhranie) a komunikujú s aplikáciami pre bežných používateľov pomocou dátových správ.
	</p>
	
	<p class="note">Rozdiel medzi bežnými nástrojmi používateľa a asistenčnými technológiami nie je jednoznačný. Mnoho bežných nástrojov používateľa poskytuje určité funkcie, ktoré pomáhajú jednotlivcom s postihnutím. Základným rozdielom je, že bežné nástroje používateľa sú zamerané na širokú a rozmanitú verejnosť, kam zvyčajne patria ľudia bez aj s postihnutím. Asistenčné technológie sú úzko vymedzené pre cieľovú skupinu používateľov so špecifickými postihnutiami. Pomoc poskytovaná asistenčnými technológiami je presnejšia a primeranejšia potrebám svojich cieľových používateľov. Bežný nástroj používateľa však môže poskytnúť asistenčným technológiám dôležitú funkcionalitu, ako je napr. načítanie webového obsahu z programových objektov alebo rozčlenenie značiek do identifikovateľných celkov.
	</p>
	
	<p class="example">Medzi asistenčné technológie, ktoré sú dôležité v kontexte tohto dokumentu, patria:
	</p>
	
	<ul>
		
		<li>zväčšovače obrazoviek a ďalšie vizuálne technológie na podporu čítania, ktoré používajú osoby so zrakovým a zmyslovým postihnutím a s poruchou čítania bežnej tlače, určené na zmenu písma, veľkosti, vzdialenosti, farby, synchronizácie s rečou atď., s cieľom zlepšiť vizuálnu čitateľnosť vykresľovaného textu a obrázkov,
		</li>
		
		<li>čítače obrazoviek, ktoré používajú nevidiace osoby na čítanie textových informácií prostredníctvom syntetickej reči alebo Braillovho písma,
		</li>
		
		<li>softvér na prevod textu do syntetickej reči, ktorý používajú niektoré osoby s kognitívnymi poruchami, logopedickými poruchami a poruchami učenia,
		</li>
		
		<li>softvér na rozpoznávanie reči, ktorý môžu používať osoby s určitými typmi telesného postihnutia,
		</li>
		
		<li>alternatívne klávesnice, ktoré používajú osoby s určitými typmi telesného postihnutia na simuláciu klávesnice (vrátane náhrad klávesníc, pri ktorých sa používa ako ukazovateľ hlava, jednoduchých prepínačov, asistenčných technológií používaných na vysielanie signálov do zariadenia pomocou tlaku vzduchu vdychovaním alebo vyfukovaním a iné špeciálne vstupné zariadenia),
		</li>
		
		<li>alternatívne zameriavacie zariadenia, ktoré používajú osoby s určitými typmi telesného postihnutia na simuláciu myši ako ukazovateľa a simuláciu tlačidla aktivácie.
		</li>
		
	</ul>
	
</dd>

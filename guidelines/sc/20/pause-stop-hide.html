<section class="sc">
	
	<h4>Pauza, zastavenie, skrytie</h4>
	
	<p class="conformance-level">A</p>
	
	<p>Pre všetky informácie, ktoré sa pohybujú, <a>blikajú</a>, rolujú alebo sa automaticky aktualizujú, platia všetky nasledujúce požiadavky:</p>
	
	<dl>
		
		<dt>presúvanie, blikanie, rolovanie</dt>
		
		<dd>
			
			<p>pre akékoľvek informácie, ktoré sa pohybujú, blikajú alebo sa posúvajú, a ktoré (1) sa spúšťajú automaticky, (2) trvajú viac ako päť sekúnd a (3) zobrazujú sa paralelne s iným obsahom, existuje mechanizmus, ktorým ich používateľ môže dočasne <a>pozastaviť</a>, zastaviť alebo skryť. Výnimkou je prípad, ak sú pohyb, blikanie alebo rolovanie pre danú činnosť <a>nevyhnutné</a>, a
			</p>
			
		</dd>
		
		<dt>automatická aktualizácia</dt>
		
		<dd>
			
			<p>pre akékoľvek informácie s automatickou aktualizáciou, ktoré (1) sa spúšťajú automaticky a (2) zobrazujú sa paralelne s iným obsahom, existuje mechanizmus, ktorým ich používateľ môže dočasne pozastaviť, zastaviť alebo skryť, alebo ovládať frekvenciu ich aktualizácie. Výnimkou je prípad, ak je automatická aktualizácia pre danú činnosť nevyhnutná.</p>
			
		</dd>
		
	</dl>
	
	<p class="note">Viac k požiadavkám, týkajúcim sa kmitajúceho alebo blikajúceho obsahu, nájdete v <a href="#seizures-and-physical-reactions">Pravidle 2.3</a>.
	</p>
	
	<p class="note">Keďže akýkoľvek obsah, ktorý nespĺňa toto kritérium úspešnosti, môže narušiť schopnosť používateľa používať celú stránku, musí toto kritérium úspešne spĺňať celý obsah webovej stránky (bez ohľadu na to, či spĺňa iné kritériá úspešnosti alebo nie). Pozri <a href="#cc5">Požiadavku na súlad 5.2.5 Súlad v interakcii prvkov</a>.
	</p>
	
	<p class="note">Pri obsahu, ktorý je pravidelne aktualizovaný softvérom, alebo ktorý sa pravidelne prenáša do nástroja používateľa, sa nevyžaduje, aby boli uchovávané alebo zobrazované informácie, ktoré boli vytvorené alebo prijaté medzi začiatkom pauzy a obnovením prezentácie, pretože to nemusí byť technicky možné a v mnohých situáciách by to mohlo byť zavádzajúce.</p>
	
	<p class="note">Animácia, ktorá sa zobrazuje ako súčasť fázy načítania obsahu alebo počas podobnej situácie, sa môže považovať za nevyhnutnú, ak počas tejto fázy nemá žiadny používateľ možnosť interakcie s obsahom, a ak by absencia akéhokoľvek ukazovateľa priebehu mohla zmiasť používateľov alebo spôsobiť dojem, že sa obsah zasekol alebo zhavaroval.</p>
	
</section>
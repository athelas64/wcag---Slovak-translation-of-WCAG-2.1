<section class="sc">

	<h4>Nastaviteľné načasovanie</h4>

	<p class="conformance-level">A</p>

	<p>Každý časový limit, ktorý je nastavený obsahom, má spĺňať aspoň jednu z nasledujúcich podmienok:</p>

	<dl>

		<dt>možnosť vypnúť</dt>
		<dd>
			<p>používateľ môže časový limit vypnúť predtým, než s ním príde do styku; alebo</p>
		</dd>

		<dt>možnosť nastaviť</dt>
		<dd>
			<p>používateľ môže časový limit nastaviť predtým, než s ním príde do styku, a to v rozsahu, ktorý predstavuje minimálne desaťnásobok dĺžky predvoleného nastavenia; alebo</p>
		</dd>

		<dt>možnosť predĺžiť</dt>
		<dd>
			<p>používateľ je pred vypršaním časového limitu upozornený a je mu prostredníctvom použitia jednoduchého úkonu (napríklad „stlačte medzerník“) poskytnutých  najmenej 20 sekúnd na predĺženie časového limitu, pričom takéto predĺženie časového limitu môže uskutočniť aspoň desaťkrát; alebo</p>
		</dd>

		<dt>výnimka pre reálny čas</dt>
		<dd>
			<p>časový limit je súčasťou udalosti v reálnom čase (napríklad aukcia) a nie je k nemu možná žiadna alternatíva; alebo</p>
		</dd>

		<dt>výnimka, keď je časový limit nevyhnutný</dt>
		<dd>
			<p>časový limit je pre daný úkon <a>nevyhnutný</a> a jeho predĺženie by ho znefunkčnilo; alebo</p>
		</dd>

		<dt>výnimka 20 hodín</dt>
		<dd>
			<p>časový limit je dlhší ako 20 hodín.</p>
		</dd>

	</dl>

	<p class="note">Toto kritérium úspešnosti pomáha zabezpečiť, aby používatelia mohli plniť úlohy bez neočakávaných zmien v obsahu alebo kontexte, ktoré by boli výsledkom časového limitu. Toto kritérium úspešnosti by sa malo zvažovať v spojení s <a href="#on-focus">kritériom úspešnosti 3.2.1</a>, ktoré stanovuje obmedzenia na zmeny obsahu alebo kontextu v dôsledku činnosti používateľa.</p>

</section>